<html>
<head>
  <title> Articles by Sharon </title>
</head>
<body>
<h1> ලංකාව මුහුණ දී ඇති විදුලි අර්බුදය අවම කර ගන්නේ කෙසේ ද? </h1>
      <br>
      <p> අප  සැමගේ එදිනෙදා ජීවිතයට විදුලි බලය අත්‍යවශ්‍ය සාධකයක් බවට පත් වී ඇත. තවද, විදුලි බලය ශ්‍රී ලංකාවේ විවිධ කර්මාන්ත වලටද අවශ්‍ය වේ. වර්තමානයේ ශ්‍රී ලංකාව විදුලි අර්බුදයකට මුහුණ දෙමින් පවතියි. එයට හේතු රාශියක් තිබේ. එබැවින් මෙම අර්බුදයට විසදුම් සොයාගෙන, ඒවා ක්‍රියාත්මක කිරීම අපගේ යුතුකමකි.</p>
      <p> ශ්‍රී ලංකාවේ පුරවැසියන් වන අපගේ එදිනෙදා ජීවිතයටද අපගේ විවධ කර්මාන්ත වලටද විදුලිය අවශ්‍ය වේ. අපගේ නිවෙස්වල එදිනෙදා කාර්යයන් වන ඉවීම, පිරිසිදු කිරීම හා සේදීම ආදියට විදුලි බලය නැතිව බැරිය. තවද ශ්‍රී ලංකාවේ විවිධ කර්මාන්ත වලටද විදුලිය අවශ්‍ය වේ. ඇඟලුම් කර්මාන්තය, ඉදිකිරීම් කර්මාන්තය හා පතල් කර්මාන්තය එයින් කිහිපයක් වේ.තවද ශ්‍රී ලංකාවේ හෝටල් සහ කාර්යාල වායු සමීකරණය කිරීමටද විශාල විදුලි බලයක් යොමු වේ. මෙසේ අපගේ එදිනෙද ජීවිතයට හා අපගේ විවිධ කර්මාන්ත වලට ද විදුලි බලය අත්‍යවශ්‍ය වන බැවින් අපි එය අපතේ නොයවා භාවිතා කළ යුතුවෙමු. </p>
      <p> ශ්‍රී ලංකාව වර්තමානයේ මුහුණ දෙමින් පවතින විදුලි අර්බුදය කුමක්ද? ශ්‍රී ලංකාවේ වර්තමනයේදී, දිනකට 32GWh වැනි ඉහළ බලශක්ති අවශ්‍යතාවයක් ඇත. මෙයට හේතු රාශියක් තිබේ. සාමාන්‍යයෙන්, ශ්‍රී ලංකාවට අසාමාන්‍ය බල ඉල්ලුම් වක්‍රයක් ඇති බව දන්නා කරුණකි. මෙයට හේතුවක් වන්නේ මිනිසුන් විදුලි බලය වගකීමකින් තොරව භාවිත කිරීමය. තවද, ශ්‍රී ලංකාව ජල විදුලි බලයෙනුත් විදුලිය ලබා ගන්නා බැවින්, ඇතැම් විට වැසි අඩු කාලයන් හා නියඟයන් අතිවන කාලවල් වලද අපට විදුලි බලය නිපදවීමට අපහසු වේ. මෙවැනි හේතුන් නිසා ශ්‍රී ලංකාව විදුලී අර්බුදයකට මුහුණ දෙමින් පවතියි. </p>
      <p> ශ්‍රී ලංකාවේ පවතින මෙම විදුලි අර්බුදය අවම කිරීමට විසදුම් කිහිපයක් තිබේ. විදුලි බලය අපතේ නොයවා භාවිත කළ හැකි ක්‍රම ගැන මිනිසුන් දැනුවත් කළ යුතුය. අනවශ්‍ය විදුලි බුබුළු නිම දැමීම, නිතරම ශීතකරණය ඇරීමෙන් වැළකීම හා රූපවාහිනිය භාවිතා කළ පසු නිම දැමීම මෙම ක්‍රම වලින් කිහිපයකි. තවද අපට පුනර්ජනනීය බලශක්ති ප්‍රභවයන් වන සුළං ශක්තිය, සූර්ය ශක්තිය හා ජලබල ශක්තියට භාවිතා කළ හැක. මෙවැනි විසදුම් යොදා ශ්‍රී ලංකාවේ විදුලි අර්බුදය අවම කරගන්නට අපට හැකිය. </p>
      <p> මෙම කරුණු සැලකිල්ලට ගතහොත්, විදුලි බලයා අපගේ ජීවිත වලට අත්‍යවශ්‍ය බවත්, ශ්‍රී ලංකාව වර්තමානයේ විදුලි අර්බුදයකට මුහුණ දෙමින් සිටින බවත්, සුදුසු විසදුම් යොදා එම අර්බුදය අවම කර ගතහැකි බවත් අපි තේරුම් ගනිමු. ව්බවින් අපිත් විදුලි බලය අපතේ නොයවා ශ්‍රී ලංකාවේ විදුලි අර්බුදය අවම කර ගනිමු. </p>
 <br>
   <br>
   <br>
   <br>
   <br>
   <br>
   <br>
   <br>
   <br>
   <br>
   <br>
   <br>
   <br>
   <br>
   <br>
   <br>
  <h2> පරිගණක තාක්ෂණ විප්ලවය ශ්‍රී ලංකාවේ සැමට සමද? </h2>
       <br>
  <p> අප සැමගේ ජීවිත වලට තාක්ෂණය අත්‍යවශ්‍ය වේ. අප එදිනෙදා ජීවිත පහසු කරගැනීමට අපි පරිගණක තාක්ෂණය භාවිතා කරමු. එහෙත් ශ්‍රී ලංකාවේ පරිගණක තාක්ෂණය සැමට සම නැත.මෙයට හේතු රාශියක් තිබේ. මෙම අසමානකම දුරු කරන්නට විසදුම් සොයා ඒවා ක්‍රියාත්මක කිරීම අප දරන මහත් වගකීමකි. </p>
  <p> පරිගණක තාක්ෂණය, වර්තමානයේදී අපගේ ජීවිත වලට අත්‍යවශ්‍ය සාධකයක් බවට පත් වී ඇත. අප ජීවත් වන හා වැඩ කරන ආකාරය ඇතුළුව මානව ක්‍රියාකාරකම්වල සෑම ක්ෂේත්‍රයකම පරිගණක තාක්ෂණය භාවිත වේ. අපගේ නිවෙස්වල වැඩ කටයුතු කර ගැනීමට අප භාවිත කරන ක්ෂුද්‍ර තරංග උදුන, රැදී සෝදන යන්ත්‍රය හා පුද්ගලික පරිගණකය ආදී යන්ත්‍ර ක්‍රියා කරවන්නේ පරිගණක තාක්ෂණයය. තවද, අප කොතැනක සිටියත් භාණ්ඩ ඇණවුම් කිරීමට, ආසන වෙන් කරවා ගැනීමට හා ඕනෑම දෙයක් සකස් කර ගැනීමට අපගේ පුද්ගලික පරිගණකයෙන් අපට හැකියාව තිබේ. මෙලෙස පරිගණක තාක්ෂණය අපට බෙහෙවින් ප්‍රයෝජනවත් බව අපි තේරුම් ගනිමු. </p>
  <p> ශ්‍රී ලංකාවේ පරිගණක තාක්ෂනය සැමටම සම නැත. මෙයට හේතු රාශියක් තිබේ. ශ්‍රී ලංකාවේ මිලියන 21 වැනි ජනග්‍රහනයෙන් ස්මාර්ට් දුඋරකතන හිමිකාරිත්වය ඇත්තේ මිලියන 7කට පමණි. තවද, ශ්‍රී ලංකාව සදහා 2020 දී  වාර්තා වූ සමස්ත පරිගණක සාක්ෂරතාවය 32% වැනි අඩු ප්‍රතිශතයකි. එමෙන්ම ශ්‍රී ලංකාවේ අන්තර්ජාල පහසුකම් ඇත්තේ 34.4% ට පමණි. මවැනි හේතුන් නිසා ශ්‍රී ලංකාවේ පරිගණක තාක්ෂණ විප්ලවය සැමටම සම නැත. </p>
  <p> ශ්‍රී ලංකාවේ පරිගණක තාක්ෂණයේ අසමානතාවය දුරු කිරීමට විසදුම් කිහිපයක් තිබේ. පරිගණක හා දුරකථන දැරිය හැකි මිලකට විකිණිය යුතුය. එමෙන්ම විවිධ වෙබ් අඩවි වල සබැදි අන්තර්ගතයේ අදාළත්වය වැඩි දියුණු කළ යුතුය. අන්තර්ජාල යටිතල පහසුකම් සංවර්ධනය කෙරෙහිද අපගේ අවධානය යොමු කළ යුතුය. මෙවැනි විසදුම් යෙදුවහොත් ශ්‍රී ලංකාවේ පරිගණක  තාක්ෂණයේ අසමානතාවය දුරු කරන්නට අපට හැකි වේ. </p>
  <p> මෙම කරුණු සැලකිල්ලට ගතහොත්, පරිගණක තාක්ෂණය අපගේ එදිනෙදා ජීවිතයට අත්‍යවශ්‍ය බවත්, ශ්‍රී ලංකාවේ පරිගණක තාක්ෂණය සැමටම සම නැති බවත්, සුදුසු විසදුම් යොදා මෙම අසමානතාවය දුරු කර හැකි බවත් අපි තේරුම් ගනිමු. එබැවින් ශ්‍රී ලංකාවේ පරිගණක තාක්ෂණයේ අසමානතාවය අපට හැකි ලෙස අපි දුරු කරමු. </p>
  <br>
  <br>
 <a href="index.html"> Back to Home Page </a>.
  </body> 
</html>
